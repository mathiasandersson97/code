<!DOCTYPE html>

<html>

<head>
  <title>NOVA SCOTIA DUCK TOLLING RETRIEVER</title>
  <link href="css/style.css" rel="stylesheet">
</head>


<body>
  
  <h1>RASEN</h1>
  <a href="index.html">start</a>

  <div class="box">    <h2>URSPRUNG</h2> Nova scotia duck tolling retriever härstammar, precis som namnet antyder, från halvön Nova Scotia i östra Kanada. Rasens historia är delvis 
     Precis som de andra retrieverraserna så var tollarens ursprungliga användningsområde att apportera döda eller skadade fåglar vid jakt. Men tollaren hade även en annan uppgift,
     vilken är unik för rasen. Den skulle locka till sig (”tolla”) sjöfåglar. Den här typen av jakt går ut på att jägaren och hunden gömmer sig tillsammans i ett gömsle nära vattnet 
     och sedan får hunden regelbundet springa ut på stranden för att hämta ett utkastat föremål. Hundens lekfulla rörelser lockar till sig änder och gäss som börjar simma mot stranden.
      När fåglarna befinner sig inom skotthåll så skjuter jägaren och hunden får apportera fåglarna. Ju mer dansande rörelsemönster hunden har desto mer tycks den intressera sjöfåglarna. </div>
      
      <div class="box">    <h2>STORLEK & VIKT</h2> <p>Tollaren är den minsta av retrieverraserna. Idealmankhöjden för hanar är 48-51 cm och för tikar 45-48 cm. Vikten ska stå i proportion till mankhöjd och benstomme, som riktlinje anges att hanar bör väga 
        20-23 kg och tikar 17-20 kg. För att bibehålla den ultimata vikten för just din tollare så bör mänden mat anpassapå  en individuell nivå då varje Tollare är unik. Träningen är också en viktig faktor som man 
      måste ha i åtanke då vi Tollarägare tenderar till att överdriva med maten och mängden godis som delas ut under träningen på både en fysisk men även en psykologisk nivå.</p> </div>
      
      
      <div class="box">   <h2>AKTIVITESNIVÅ</h2> <p>Tollaren
         är en mycket aktiv hund som har ett relativt stort motionsbehov. I tillägg till fysisk motion så behöver den få mental aktivering för att inte bli uttråkad. En uttråkad tollare hittar lätt på hyss och kan
          utvecklas till en destruktiv hund. Enbart promenader är inte tillräckligt för att tollaren ska vara nöjd och harmonisk. Men du som söker en träningskompis eller en följeslagare på löpturerna kan ha hittat rätt i tollaren.
         Med sin arbetsglädje och positiva inställning har tollaren på kort tid blivit en mycket populär ras inom hundsporten. Tollaren har nått framgångar inom många hundsportgrenar, däribland lydnad, spår och agility. Nosework och 
         viltspår är andra grenar som uppskattas av de flesta tollare. Dess ursprung som apporterande fågelhund gör att den förstås även passar fint som arbetskamrat till jägaren. Även om du inte ämnar använda din tollare som jakthund så är 
         apporteringsträning en mycket bra aktivitet. I synnerhet vid vattenapportering är tollaren i sitt rätta element!</p> </div>
         
         <div class="box">  <h2>TEMPRAMENT</h2> 
      <p>Tollaren är en pigg, glad och aktiv hund. Den är intelligent och lättlärd och besitter en mycket stor arbetsglädje. Den är lojal mot sin ägare och vill gärna vara till lags,
         samtidigt som den också kan vara tuff, krävande och envis. Den är duktig på att själv lista ut hur uppgifter ska utföras och den behöver erbjudas meningsfulla aktiviteter för 
         att må bra. Tollaren kan inte anses vara det bästa valet för en förstagångsägare, men i rätt händer är den en fantastiskt rolig hund som kan gå hur långt som helst.
         Det apporterande beteendet utgör en stor del av dess personlighet och den bär mer än gärna saker i munnen det är inte ovanligt att en tollarägare får spendera mycket tid på 
         att leta efter vantar och mössor som hunden burit runt på. Dess kärlek till vatten brukar också vara uppenbar och den tar första bästa chans att få doppa sig, oavsett om det 
         är i havet eller i ett smutsigt dike. Tollaren kan vara reserverad mot främlingar, vilket för en del hundar och deras ägare utgör ett problem. En tidig socialträning rekommenderas för bästa möjlighet att hunden 
        utvecklas till en trygg och stabil hund som vuxen.</p> </div>
        
        <div class="box">  <h2>PÄLSVÅRD</h2> <p>Tollaren kräver inte mycket pälsvård. Den har päls i två lager vilket ger den ett bra skydd mot kyla och smuts. För att inte förstöra
           det naturliga skyddet ska du bara tvätta din tollare när det verkligen behövs. Vi rekommenderar att du borstar tollaren en gång i veckan, för att förhindra tovor och få bort löst hår. Borsta dagligen på våren 
           och hösten när hunden fäller. Pälsen på tassarna kan behöva trimmas, i synnerhet vintertid då snö och is lätt fastnar där och kan orsaka obehag för hunden.</p></div>
  

</body>

</html>